{
  "title": "Anders och Anna tidslinje",
  "description": "Vår resa – från Fifa till förlovning (och två gullungar på vägen)",
  "events": [
    {
      "year": "2011",
      "description": "Vi träffas på en av Rickards (världens bästa toastmaster!) legendariska sommarfester. Första dejten? Klassiskt romantiskt – vi spelar Fifa. Sedan går det ungefär ett halvår... lite sporadisk kontakt, lite flört, inget dramatiskt."
    },
    {
      "year": "2012",
      "description": "Rickard bjuder in till fest igen. Ni som var där... ni vet. Kort sagt: garderobshångel som avbryts av att Elin (vår magiska toastmadame) berättar att min pappa är där för att hämta mig. 15 juli blir vi officiellt ett par! ❤️"
    },
    {
      "year": "2013",
      "description": "Flyttar ihop på Britas Gränd. Små lägenheter – stora känslor."
    },
    {
      "year": "2014",
      "description": "Anders jobbar och spelar handboll. Anna jobbar och funderar på att börja plugga."
    },
    {
      "year": "2015",
      "description": "Samma visa – men Anna tar steget och börjar plugga! Semester i Sverige med Emma och Putte (spoiler: de kommer återkomma)."
    },
    {
      "year": "2016",
      "description": "Fortfarande handboll, plugg och jobb. Semester i Nice – japp, med Emma och Putte."
    },
    {
      "year": "2017",
      "description": " Semestern spenderas med hela gänget – Freja, Johan… och ja, Emma och Putte såklart. Vi hyr en bil som såg helt okej ut när vi hämtade den. När vi lämnade tillbaka den? Mindre okej. En trasig ruta, lite bucklor här och där – men många skratt och ännu fler minnen rikare. Bilens skick? Kanske inte godkänt. Semestern? Full pott. Julklappsfiasko: Anna väljer fel paket vid en rebus."
    },
    {
      "year": "2018",
      "description": "Anders: handboll och jobb. Anna: tar examen och fyller 25 år. Detta firas med en resa till New York. Gäster på resan? Correct again: Emma och Putte."
    },
    {
      "year": "2019",
      "description": "Anders kämpar på, men handbollssäsongen slutar i nedflytt och med ett nytt knä. Anna får nytt jobb – hurra! Vi åker till Österrike och Mayrhofen – idylliskt, vackert och fullt av alptoppar. Anna har sett den perfekta bilden på Instagram, så självklart måste den återskapas. Resultat? Anders och Calle tvingas släpa sig uppför ett berg i stekande sol – pustande, svettande och ifrågasättande sina livsval. Men bilden? Den blev magisk. Värt det? Fråga Anna."
    },
    {
      "year": "2020",
      "description": "En svinkall \"sommar\" semester i Åre. Minusgrader, blåst rakt in i själen – men humöret var på topp (typ). Sällskapet? Ni vet redan: Emma och Putte. Vi börjar misstänka att de är med i alla våra semestrar. \"Vi borde kolla upp hur man skaffar barn\" --> Anna är gravid. Det gick fort."
    },
    {
      "year": "2021",
      "description": "Pontus föds! Världens finaste lilla kille. Mamman nästan förblöder, men är en riktig krigare. Allt gick bra. 💪 Hammarby är tillbaka i Elitserien! (Viktigt.)"
    },
    {
      "year": "2022",
      "description": "Vi flyttar! Hejdå Britas Gränd – hej Kortvingevägen. Anna: \"Det kanske är dags för en till?\" Anders: \"Vi väntar lite.\" Anna: \"Nä.\" --> Vips! Gravid igen."
    },
    {
      "year": "2023",
      "description": "En till liten gullunge ser dagens ljus, och den här gången mår mamman toppen!"
    },
    {
      "year": "2024",
      "description": "Förskola, jobb, plugg – och handboll, förstås. Men höjdpunkten? Under en semester med vänner plockar Anders fram det där paketet från julen 2017. Efter två rebusar (Anna misslyckades på första 😅) fick hon till slut öppna det. Och där – i samma ögonblick som lappen vecklas upp – står Anders på knä med den där frågan. Ett av livets topp fem ögonblick. Minst."
    },
    {
      "year": "2025",
      "description": " Barnen på förskola, Anders byter jobb, och Anna tar ett kliv in i livet som hemmafru. Och såklart: planeringen inför den stora dagen."
    },
    {
      "year": "2026",
      "description": "Det enda som är spikat: helgen 9–11 januari. Då får vi fira kärleken – och det gör vi tillsammans med er. Och det är vi oändligt tacksamma för."
    }
  ]
}
